# KARAALİ

Çal Dağı’nın eteklerinde
Şirin bir dağ köyüdür KARAALİ
Ömür geçer fındık bahçelerinde
Zorlu bir dağ köyüdür KARAALİ.

Çepeçevre sarınmış cennet rengine
Ermez’inden Güneyköy’üne
Ay Tepesi’nden Elmatepe’ye
Yeşil bir dağ köyüdür KARAALİ

Keçi kayası, Minegarası
Kilise düzü, Tömentarlası
Oksijeni bol temiz havası
Sağlıklı bir dağ köyüdür KARAALİ

Can yollamış Avrupa’nın yad ellerine
Ankara’nın İstanbul’un gurbetlerine
Hasretini çeken yüreklerine
Şifalı bir dağ köyüdür KARAALİ

Olsa da mekanınız çok uzaklarda
Yeriniz yurdunuz sapaklarda
Yaz’ın göz kırptığı baharlarda
Özlenen bir dağ köyüdür KARAALİ

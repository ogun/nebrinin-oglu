# VE AİLEMİZE CAN GELDİ

Az bekletmedi ama geldi nihayet. Dede olmak benim de hakkım, yaşım başım da uygun. Artık zamanı geçti-geçiyor derken, müjde geldi. CAN’ım geldi. Torunum. Oğlum Ogün’e babalık, gelin kızım Sibel’e de annelik çok yakıştı doğrusu.

Artık ben de dedeyim. Yazlığım da hazırlanıyor. Allah ömür de verirse değmeyin keyfime.

Bazen çevremde görüyorum, koca koca eşşek kadar adamlar, yaşlı-yaşlılar, küçücük bir bebeğin arkasından koşturuyorlar sokaklarda, parklarda. Çok kızıyorum onlara, söylüyorum da. Yakışıyor mu hiç?

Benimki mi?
Benimki başka,
Benimki CAN.
Hemi de candan.
Şimdilik CAN’ım var,
Belki yarın da CANAN.
